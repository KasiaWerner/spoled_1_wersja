---
layout: "course_page_2"
---

<h1 class="project-title">Otwarta lekcja</h1>

<p>Otwarte Lekcje to krótkie warsztaty przygotowane przez Centrum Cyfrowe i Stowarzyszenie Otwarte! we współpracy z nauczycielami i ekspertami edukacyjnymi. Zapraszamy wszystkich chętnych edukatorów do przeprowadzenia warsztatu nt otwartości dla swoich kolegów i koleżanek w jednej szkole, bibliotece, domu kultury lub innym miejscu, w którym tworzy się i wykorzystuje zasoby edukacyjne. Do przeprowadzenia Otwartych Lekcji wystarczy scenariusz, który można pobrać tutaj.
  </p>
&nbsp;
 <div class="text-center">
   <a href=" <div class="text-center">
   <a class="content-link" href="{{ site.baseurl }}/img/pliki_tekstowe/Otwarta_lekcja_scenariusz.pdf" download><img src="{{ site.baseurl }}/img/otwarta-lekcja-680x226.png"></a>
</div>
  
   &nbsp;
<p>
Celem tego warsztatu jest przede wszystkim <strong>zapoznanie danej grupy z ideą otwartości w edukacji</strong> i prezentacja prostych, ale wymiernych korzyści, które wiążą się z wyborem modelu otwartościowego. Nie chcemy zagłębiać się na tym etapie w szczegóły dotyczące prawnych aspektów wolnych licencji i otwartych materiałów, nie chcemy też prezentować uczestnikom szerokiego spektrum licencjonowania własnych materiałów. Zakładamy, że udział w warsztatach będą brali nauczyciele, którzy mają bardzo niewielką wiedzę o otwartych materiałach edukacyjnych i nie dostrzegają jeszcze korzyści płynących z ich używania w swojej pracy.
</p>
<p>
Warsztat ten składa się z <strong>kilku modułów</strong>, które można dobierać i ustawiać w zależności od potrzeb i charakteru grupy. Moduły te to m.in.: idea otwartości, przegląd linków do repozytoriów z poszczególnych przedmiotów, wyszukiwanie zasobów (dwie wersje ćwiczenia), oraz najczęściej zadawane pytania. Jeśli prowadzący będzie miał, na przykład, do dyspozycji salę z kilkoma komputerami, to wybierze rozszerzoną wersję ćwiczenia z wyszukiwaniem zasobów, jeśli w jego grupie będą nauczyciele jednego tylko przedmiotu – wybierze mniej obszerną listę linków do omówienia, a jeśli będzie miał do czynienia z grupą bardziej zaawansowaną (diagnoza na podstawie ankiety przeprowadzonej przed warsztatem) – włączy moduł dotyczący tworzenia własnych materiałów. Warsztat zawiera także instrukcję dla prowadzącego tak, aby mógł się on jak najlepiej przygotować nawet jeśli nie czuje się ekspertem w kwestiach otwartej edukacji.
</p>

