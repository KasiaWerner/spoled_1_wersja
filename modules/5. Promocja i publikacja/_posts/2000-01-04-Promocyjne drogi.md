---
layout: "course_page"

title: "Promocyjne drogi"

---

<div class="text-center screen-title">
Promocyjne drogi
</div>

<div class="screen-content">
  <p>
  Jest parę dróg rozpowszechniania materiałów:
  </p>
  
  <p>
  <ol>
    <p>
<li class="number"><strong>mała droga/przyjacielska droga</strong> - to świetne rozwiązanie dla tych, którzy jeszcze nie są pewni, że ich prace są warte uwagi (a na pewno są) lub którzy jeszcze niepewnie podchodzą do portali społecznościowych. Roześlij swoje materiały znajomym nauczyciel(k)om. Po prostu wyślij mail do wszystkich, którzy mogą być choć odrobinę zainteresowani Twoim materiałem. Jeśli czujesz się na siłach, zachęć ich, żeby przysyłali ten materiał dalej (pamiętaj, aby umieścić do siebie kontakt w materiałach).</li>
      </p>
    <p>
<li class="number"><strong>droga dokumentów w chmurze</strong> - jeśli masz już grupę nauczycielek i nauczycieli, którzy są zainteresowani Twoimi materiałami, a do tego chcieliby również dorzucić własne, proponujemy skorzystać np. Google Docs, gdzie można umieścić i udostępnić pliki w różnym formacie. Można też samemu zdecydować, czy inni będą mogli modyfikować prace, czy tylko oglądać.</li>
      </p>
    <p>
<li class="number"><strong>droga bloga</strong> - załóż swój własny blog lub stronę internetową (propozycje łatwych rozwiązań znajdziesz na następnym ekranie). Zamieść na nim swoje zasoby oznaczone wybraną przez Ciebie wolną licencją. Możesz też opisywać swoje doświadczenia z wykorzystania danych materiałów - co się udało, co się podobało uczniom itp.</li>
      </p>
    <p>
<li class="number"><strong>droga mediów społecznościowych</strong> - założyłaś/łeś już bloga, teraz możesz go promować. Zrób parę zdjęć, wrzuć na Instagram, napisz 3 słowa na Facebooku.</li>
      </p>
    <p>
<li class="number"><strong>droga audio-wideo</strong> - jeśli zamiast pisać, wolisz mówić, najlepszym rozwiązaniem dla Ciebie będzie własny kanał na Youtubie lub edukacyjny podcast. Opowiedz, co robisz i dlaczego jest to warte uwagi, a później załóż kanał np. na Youtubie lub konto do przechowywania podcastów, np. na SoundCloud. Filmami lub podcastami dobrze jest się podzielić na stronie lub blogu. Podcasty dodatkowo można wrzucić na iTunes i Stitcher.</li>
      </p>
    <p>
<li class="number"><strong>droga sieci</strong> - nadal za mało? Odrobinę sformalizuj swoje działania, zamiast jednego maila, stwórz własny newsletter, do którego będzie się można zapisać na Twoim blogu, zamiast rozproszonej grupy przyjaciół zorganizuj sieć nauczycielską, która spotyka się regularnie (np. raz w miesiącu online przez Skype) i wymienia doświadczeniami.</li>
      </p>
    <p>
<li class="number"><strong>droga na bogato</strong> - wiesz, że zrobiłaś/łeś coś fajnego i chcesz, żeby świat o tym usłyszał. Przechodzisz przez wszystkie powyższe drogi, lecz nie kończysz tam, gdzie kończy się internet, lecz wychodzisz ze swoimi działaniami w świat rzeczywisty. Rozejrzyj się za konferencjami edukacyjnymi, spotkaniami, warsztatami w najbliższym ośrodku doskonalenia nauczycieli, porozmawiaj z pracującym tam metodykiem i zaproponuj współpracę.</li>
      </p>
</ol>
  </p>
  
  

</div> 
