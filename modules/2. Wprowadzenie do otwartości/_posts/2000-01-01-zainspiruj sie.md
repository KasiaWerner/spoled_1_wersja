---

layout: "course_page"


title: "Zainspiruj się"


---

<div class="text-center screen-title">
Zainspiruj się
</div>

<div class="screen-content">
<p>Uczenie się to sytuacja społeczna. Uczenie się to proces. Uczenie się to czerpanie z różnych źródeł. Współczesne teorie i nurty pedagogiczne potwierdzają, że do uczenia się potrzebujemy różnych zasobów wiedzy i ich połączeń (konektywizm), doświadczenia, w tym samego procesu, i tworzenia (konstruktywizm i konstrukcjonizm), ale również odpowiedniego środowiska i wsparcia, a nawet przestrzeni, o czym można przeczytać <a class="content-link" href="https://eduspaces21.ceo.org.pl/materialy/publikacje">w publikacji Szkoły z klasą 2.0</a>.</p>


<p>Skoro dzięki <a class="content-link" target="_blank" href="http://www.ine.com.pl/raporty/10-nawykow-uczniow-odnoszacych-sukcesy/"> badaniom</a> już wiemy, że do uczenia się potrzebne są doświadczenie, porażki, próby, rozmaite metody i narzędzia, przyjazne środowisko oraz ludzie, to wykorzystajmy to,  ucząc się na tym kursie. Zachęcamy Cię nie tylko do pracy nad własnymi materiałami, ale również do rozmów i poszukiwań sojuszników. Wymyśliłaś/wymyśliłeś ćwiczenie? Zapytaj kogoś, czy wydaje mu się ciekawe lub inspirujące. Masz świetny pomysł? Podziel się nim z innymi. Na początek możesz zrobić to na naszym forum. Może właśnie tutaj znajdziesz jakąś edukacyjną bratnią duszę? Zapraszamy w świat otwartości! </p>
</div>
