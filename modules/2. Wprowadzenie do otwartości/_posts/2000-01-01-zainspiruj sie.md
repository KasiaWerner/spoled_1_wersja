---

layout: "course_page"


title: "Zainspiruj się"


---

Uczenie się to sytuacja społeczna. Uczenie się to proces. Uczenie się to czerpanie z różnych źródeł. Współczesne teorie i nurty pedagogiczne potwierdzają, że do uczenia się potrzebujemy różnych zasobów wiedzy i ich połączeń (konektywizm), doświadczenia, w tym samego procesu, i tworzenia (konstruktywizm i konstrukcjonizm), ale również odpowiedniego środowiska i wsparcia, a nawet przestrzeni: <a href="https://eduspaces21.ceo.org.pl/materialy/publikacje">https://eduspaces21.ceo.org.pl/materialy/publikacje</a>.

&nbsp;

Skoro dzięki badaniom już wiemy, że do uczenia się potrzebne są doświadczenie, porażki, próby, rozmaite metody i narzędzia, przyjazne środowisko oraz ludzie, to wykorzystajmy to,  ucząc się tutaj. Zachęcamy Cię nie tylko do pracy nad własnymi materiałami na kursie, ale również do rozmów i poszukiwań sojuszników. Wymyśliłaś/wymyśliłeś ćwiczenie? Zapytaj kogoś, czy wydaje mu się ciekawe lub inspirujące. Masz świetny pomysł? Podziel się nim z innymi. Na początek możesz zrobić to na naszym forum. Może właśnie tutaj znajdziesz jakąś edukacyjną bratnią duszę? Zapraszamy w świat otwartości!
