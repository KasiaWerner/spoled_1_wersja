---

layout: "course_page"

title: "Słowniczek"


---


<div class="text-center screen-title">
Słowniczek
</div>

<div class="screen-content">
  <p>W czasie kursu będziemy używać pojęć związanych z tematyką otwartości, aby uściślić o czym mówimy, zdecydowaliśmy się stworzyć słowniczek pojęć.</p> 
 
 &nbsp;
  
 <p>
<a class="content-link" href="#creative_commons">Creative Commons</a>
domena publiczna
dozwolony użytek
komercyjne użycie
open access
otwarta edukacja 
otwarte zasoby edukacyjne (OZE)
utwór
uznanie autorstwa
wolne licencje
 </p> 
 
 <p><a name="creative_commons"><strong>Creative Commons</strong></a><br/> 
amerykańska organizacja pozarządowa, która stworzyła własny system licencji i zajmuje się jego rozwijaniem. Licencje Creative Commons to gotowe rozwiązania prawne, z których można skorzystać od razu bez żadnego przygotowania prawniczego. Skorzystanie z licencji przez twórcę polega na oznaczeniu nią swojego utworu. Powoduje to udzielenie każdemu zezwolenia na korzystanie z tego utworu w zakresie określonym w licencji.
</p>
<p><strong>domena publiczna</strong><br/> 
zbiór utworów będących dobrem wspólnym, do których prawa autorskie wygasły (np. utwory Chopina) oraz utwory, które nigdy nie były chronione, bo zostały stworzone przed powstaniem prawa autorskiego.
</p>
<p><strong>dozwolony użytek</strong><br/> 
możliwość nieodpłatnego korzystania z dzieła bez zgody posiadacza praw majątkowych. Dozwolony użytek osobisty oznacza możliwość korzystania z dzieła, jak również kopiowanie go na użytek własny lub osób bliskich. Istnieje także dozwolony użytek publiczny, z którego korzystają biblioteki, muzea, archiwa i szkoły.
</p>
<p><strong>komercyjne użycie</strong><br/> 
korzystanie w celach handlowych, zarobkowych.
</p>
<p><strong>open access</strong><br/> 
wolny, powszechny, trwały i natychmiastowy dostęp dla każdego do cyfrowych form zapisu danych i treści naukowych oraz edukacyjnych (wikipedia.pl).
</p>
<p><strong>otwarta edukacja</strong><br/> 
edukacja oparta na zaufaniu, dzieleniu się i współpracy, z wykorzystaniem nowoczesnych technologii i otwartych zasobów edukacyjnych.
</p>
<p><strong>otwarte zasoby edukacyjne (OZE)</strong><br/> 
zasoby edukacyjne na wolnych licencjach (lub przeniesione do domeny publicznej), udostępniane za pośrednictwem dowolnych technologii informacyjno-telekomunikacyjnych.
</p>
<p><strong>utwór</strong><br/> 
każdy przejaw działalności twórczej o indywidualnym charakterze, ustalony w jakiejkolwiek postaci, niezależnie od wartości, przeznaczenia i sposobu wyrażenia (art. 1 p. 1 Ustawy o prawie autorskim i prawach pokrewnych).
</p>
<p><strong>uznanie autorstwa</strong><br/> 
informacja o autorze, autorce utworu, warunek konieczny przy wykorzystaniu czyjegoś utworu, np. cytacie lub remiksie. Zawsze należy zamieścić informację, czyj utwór wykorzystujemy
</p>
<p><strong>wolne licencje</strong><br/> 
licencje, które odpowiadają definicji Wolnych Dóbr Kultury i respektują prawa użytkowników, czyli zezwalają na korzystanie, rozpowszechnianie, modyfikowanie oraz rozpowszechnianie modyfikacji utworu.
</p>

</div> 
